# -*- mode: mandoku-view; -*-
#+TITLE: 竹溪鬳齋十一藁續集
#+DATE: 2015-08-25 00:06:25.696138
#+PROPERTY: ID KR4d0370
#+PROPERTY: BASEEDITION WYG    
#+PROPERTY: JUAN 卷二
<pb:KR4d0370_WYG_002-1a>¶
欽定四庫全書¶
　竹溪鬳齋十一藁續集巻二¶
　　　　　　　　　　　　宋　林希逸　撰¶
　　古律詩¶
　　　晚晴¶
雲収風止晚晴初池减波痕見緑蒲鷺入田行如数步¶
鵶隨林去似相呼賦形宇宙真如寄息意林泉不是迂¶
疎栁欲黃楓漸赤來今去古幾榮枯¶
<pb:KR4d0370_WYG_002-1b>¶
　　　題吳司戸忠齋(名漢英榖城人乙/丑科畱忠齋知舉)¶
事業心期在漢廷師生莫訝共齋名當年取履封畱者¶
入夢秪因住穀城¶
　　　題吳司戸思忠堂¶
我既題齋扁堂名却又同進思臣職分意慕世宗工欲¶
問傳心法無如盡已功㳺揚朱吕後先且學忠公¶
　　　三和除字韻¶
終歲吾伊秪自苦多生習氣未全除却嫌俗態騷騷¶
<pb:KR4d0370_WYG_002-2a>¶
爾寧作閒民皥皥如肯羡孔光靈壽杖且燒韓愈送窮¶
車一編受用床頭易却似忘筌已得魚¶
　　　詩贈友人程鄉次子和甫兄¶
苦戀庭闈戲綵衣其言雖訥未全非旁人競喜廣長舌¶
之子還如杜德機他日必多麟抱送妙年肯歎雉孤飛¶
但能寡過何妨拙却恨郷閭識者稀¶
　　　雨中懷後村石塘之約爽矣¶
好讀書多晝苦短細行厯到歳其除無端竹雨蕭蕭下¶
<pb:KR4d0370_WYG_002-2b>¶
可奈松風謖謖如更僕詩來幾滿篋過門約在待安車¶
大寒不出空回首何日同觀濠上魚¶
　　　四和除字¶
白髪餘生甘寂寞丹書微累幸蠲除天畱老眼諒人只¶
雲本無心於我如千歲不知碁幾局二乘且論寶三車¶
香山見徹人間事斷道爲龍苦似魚¶
　　　客至五和除字¶
衡茅有客同歡笑徑草呼童旋剗除芻酒熟遲聊酤我¶
<pb:KR4d0370_WYG_002-3a>¶
藜羮生怕有巻如夜長不必論升斗歳晚能忘誓笠車¶
鄰舍多情還解事頻分野菜饋生魚¶
　　　和披字寄後村¶
不羡新雕繡轂馳不嫌自織草衣披談禪客至眼俱碧¶
聮句人來髻似椎愁絶只慿杯遣興意行全藉杖扶衰¶
舊游厯厯天南北夢不能忘随所之¶
　　　送陳莆田(僴/)¶
　　　　(歸時得/後村力)¶
<pb:KR4d0370_WYG_002-3b>¶
邑以灘名處處同此灘加似打頭風吟多正恐招窮鬼¶
怨作無端謗殺公怒欲懐磚嗟薄俗義為全璧頼宗工¶
衝寒溪上攜琴去羞澀囊如子美空¶
　　　和春谷用弓字見寄¶
奴去看魚笱兒尋射鴨弓養痾三徑裏取友一溪中日¶
苦經簷短天如罩野穹過從人絶少訪問愧春翁¶
星曉有殘月明明掛一弓四天垂野外萬象蓄山中水¶
動知冰薄林疎見谷穹傍人應比我觀物邵家翁¶
<pb:KR4d0370_WYG_002-4a>¶
齊物書非放師傳自子弓人多談稷下我獨守環中道¶
貴身無賤名高位莫穹元和雖五相千載一漁翁¶
　　　三和磨字韻¶
休憶朝攜香滿袖從教人畫雪披蓑詩狂黄鶴樓堪碎¶
頌美浯溪石欲磨安得谷論肥定武却嗤甫貴瘦光和¶
老癡只弄窮生活散帙多聞暮鳥過¶
　　　再和除字韻¶
洛下𤣥功須究意人間雜念早消除才情向老無多許¶
<pb:KR4d0370_WYG_002-4b>¶
夢覺何時解一如失馬塞翁云得馬数車柱史論無車¶
浮生寵辱渾閒事勝負真如射㩉魚(㩉音塌骰/采之名)¶
　　　第三孫彌月小飲¶
茅簷喜得第三孫草草團欒笑語温晚菊客貽黃似蓋¶
新篘兒喜緑盈樽生涯素薄書差富舊物能畱硯僅存¶
儒級傳來方四葉九龍入夢始曽門¶
　　　四和除字韻寄元思别駕¶
多生已被禪勾引萬事秪慿酒破除節物變衰黃落¶
<pb:KR4d0370_WYG_002-5a>¶
矣儒功寡要白紛如懷賢疑似渴司馬避俗佯爲瞶仲¶
車好友年來吟驟進相逢何日語姬魚¶
　　　雨山徐縂管袖詩見訪以道間見梅而作少畱¶
　　　　一夕次韻爲别¶
何曾問栁與尋花訪友輕車到海涯少爲梅吟看倒掛¶
(坡詞倒掛/緑毛么鳯)㑹須木餫出褒斜霜寒盡夜同煨芋月過殘¶
星似撒沙村落常時無此客多陪僧話送年華¶
　　　二¶
<pb:KR4d0370_WYG_002-5b>¶
天放寒梅三兩花殷勤粧㸃淡生涯巡簷索笑忘霜冷¶
倚樹長吟待月斜君去定趨丹鳯闕我閒但占白鷗沙¶
孤山好處空回首典祀何時到玉華(玉華宫名見杜詩祠/孤山今為西太乙)¶
　　　三¶
岸幘衝寒嗅雪花興隨雲逺到天涯月知玉斧修成近¶
星伴銀潢左界斜佳客過從聊把酒浮生聚散似團沙¶
新吟何日重商㩁苦學無功鬢已華¶
　　　七和披字韻¶
<pb:KR4d0370_WYG_002-6a>¶
意馬難調繋更馳(繋馬/而馳)空沙莫爲揀金披忘機每笑碁¶
争局愛禮時看齋白椎正月書因王不競變風作爲教¶
先衰聖朝可託狂歌樂况有羊何共和之¶
　　　泳得男再䝉後村先生和除字見寄戲和一首¶
貧慣人人嗤不管老慙幼幼念難除有孫何必位爲喜¶
(蕭/愿)戲父誰云翁不如(張/憑)夫子忘年容撰屨長文何日抱¶
隨車殷勤好伴腰鎌叟莫學嬌癡女覓魚¶
　　　題朔齋鐵壁堂¶
<pb:KR4d0370_WYG_002-6b>¶
耐久聲名參古柏絶清詞翰賦薇花幾聞人似南都老¶
再有公生朔黨家題扁不慚名鐵壁持荷更合侍金華¶
元城志業須翁了推美還看入制麻(堂以綸/言名)¶
　　　丁夘元日作¶
泰畤欽柴已慶成金鷄赦下是兹辰百官班立樓前拜¶
萬歳嵩呼竿上人正喜含飴看稚子還叨祭澤及微臣¶
老逢嗣聖徵前夢三十年前歲在寅(庚寅夢應/今上御名)¶
　　　二日野望作¶
<pb:KR4d0370_WYG_002-7a>¶
麥壠高低一様青淡雲籠晝雨絲輕梅花爛漫開將盡¶
松葉稀疎落又生遥企鈞天知夢斷欣聞玉陛慶熈成¶
人人盡說新年好除夕無風歲旦晴¶
　　　丁夘立春作¶
歲陽更始財三日輦路歸來第四春野菜旋挑絲未細¶
村醪淺酌釀差醇團欒弟姪何妨笑淡薄盃盤莫厭貧¶
却憶先朝供帖子傷心白髪舊詞臣¶
　　　鄰園惠晚菊数月有花高大甚奇¶
<pb:KR4d0370_WYG_002-7b>¶
菊種雖殊多短短忽傳一種自比鄰圍過十尺高七尺¶
開到初春始小春團比葢擎身極瘦碎如金散色常新¶
梅時得此真奇絶更有清香細襲人¶
　　　放歌(讀放翁/詩作)¶
朗誦烏棲曲数終乾坤何事老英雄縱令經有千名佛¶
敢道詩無兩放翁九萬里風來海外二三更月到天中¶
便教挽得銀河下今古閒愁洗不空¶
　　　晨興聞簷雀作¶
<pb:KR4d0370_WYG_002-8a>¶
晨起喧喧暮自棲夢回每每當聞雞有渠何用門前客¶
廷尉當年見處低¶
　　　石竺山紫雲恭老(得樗菴尚書書往/温陵見洪陽岩)¶
幾載空拳把疏頭新成樓閣石山幽未忘囑付樗居士¶
送紫雲師紫㡌遊¶
師知縁熟向温陵騎虎仙翁現化身袖有先容應得力¶
陽巖佛地位中人(紫雲仙/舊騎虎)¶
　　　雨後贈雁來紅(閩中謂/鐵樹)¶
<pb:KR4d0370_WYG_002-8b>¶
雨後欣欣緑萬叢憐渠葉葉但焦紅旁人莫作榮枯看¶
時節因縁各不同¶
　　　先母忌日(丁夘/)¶
兒正癡時賴母賢如今滿鏡白於綿可堪逺日思存日¶
更向衰年憶幼年嫠早獨攜三稚子世貧能有幾磽田¶
書燈督課無虛夕曾解衣還束脯錢¶
　　　有感(丁夘/二月)¶
世事年來百色難沈思觸目是憂端田家仰麥嗟傷雨¶
<pb:KR4d0370_WYG_002-9a>¶
海市無鮮爲苦寒楮欲秤提官自抑苗多走弄吏尤奸¶
(時有秤提/推排指揮)身逢昭代還如此獨喜三邊慮少寛¶
　　　遣興¶
風流不羡三學士衰退甘爲一腐儒嗜古心癡迷黒鬼¶
(見歐公與劉/原父簡中)養生胎息學𤣥夫興闌日下新吟少静勝¶
年來雜夢無醉後枕書時鼾睡長孫喚醒小孫扶¶
　　　戲效梅宛陵賦歐公白兔¶
毛蟲雖小著仙籍云渠千歲皆化白中山山中衣褐徒¶
<pb:KR4d0370_WYG_002-9b>¶
生長何年換顔色豈其孕育自夘宫又是金公付精魄¶
渠宗學孔非學朱拔毛不蘄供書册老䝉將軍縱獵時¶
遁向何方爲窟宅紛紛爾後更幾秦避世甘心飡苦柏¶
明時作意始出來五岳徧游無定跡多生曾識六一仙¶
知道瑯邪有新刻要尋此碑龜與螭何事乃被滁人得¶
滁人知渠慕醉翁翁歸已在雲霞中期翁千歲亦如汝¶
殷勤逺致提金籠傳誇瑞物徧都邑倡和千篇模寫工¶
翁攜入直金鑾殿渠應自比廣寒宫寄聲樹下擣藥者¶
<pb:KR4d0370_WYG_002-10a>¶
汝伴嫦娥我伴公¶
　　　三和菴字韻¶
新吟度度到溪菴諷味鏗鍧似雅南筆健稱雄一當百¶
韻嚴苦和二生三捨襄陽外無新語除謫仙來可劇談¶
覿面猶龍誰復識杏壇人在庶知聃¶
　　　題平逺軒¶
伊昔營此窗眼前頗有趣徃來多勝流必和壁間句人¶
事一凄凉牕亦不如故舊詩無一存誰復闖其戸新來¶
<pb:KR4d0370_WYG_002-10b>¶
改作之好景欣再遇清溪漾淺流長松列古路高下見¶
青山濃淡雲來去西齋平逺名移以扁其處我闥納八¶
荒令人心領悟星垂平野詩雲征逺遊賦倚欄拍手歌¶
百盞吸瓊露¶
　　　新晴四和菴字韻(三月三/日作)¶
衰懶如僧不出菴雨晴春又徧溪南周天日度一日一¶
初夜月生三月三還丹只是安樂法虛白應難容易談¶
最喜無名公自傳何須儒學記齊聃(唐儒學傳/徐齊聃)¶
<pb:KR4d0370_WYG_002-11a>¶
　　　偶題¶
浮沈上下一虛舟久喜身心得自由知我要須高著眼¶
逢人多是懶擡頭詩名遣興元非興酒道消愁有底愁¶
學聖𤣥宗搃如許莫疑老子習單修¶
　　　别黃尉(止堂左/史之姪)¶
梅隱多畱譽花殘乍語違慈空縣棒在廉得薦書歸好¶
是家聲著賢如柱史稀清時衡尺定著意稱傳衣¶
　　　山長潘同舍南歸袖詩爲惠奉和一首¶
<pb:KR4d0370_WYG_002-11b>¶
南郡談經得譽還久知言行有防壇合從金帖氊書後¶
便入宫花院栁間雅抱清如漉明月俗情險甚渡揚瀾¶
慇懃話舊溪干去好友相期向道山¶
　　　了不了語¶
龍去拔髯嗟帝逺鶴歸畱語笑人非龎涓死怨悲題樹¶
豫讓酬恩喜撃衣¶
胥駕鯨來潮上下羲鞭烏急日西東萬世不竭箠取半¶
一是無窮樞得中¶
<pb:KR4d0370_WYG_002-12a>¶
　　　和元思朋微韻二首¶
吟清字字使人氷惠我多於錫百朋照破塵心如鏡鏡¶
(鏡鏡相照/齊丘化書)續傳詩派似燈燈(燈燈相續/禪家語)句工可信堪呈¶
佛格老誰嗤要惹僧(鄭國詩壇/惡惹僧)但把功名付篇什莫論¶
青竹幾人登(杜詩/)¶
宫衣我已換禪衣讀得狐書頗造微晚歲斗思蓬(闕/)去¶
早年浪奪錦標歸多生自苦滔滔是一悟應知念念非¶
(八十年來念/念非放翁詩)投老但畱詩癖在羡君珠玉入毫揮¶
<pb:KR4d0370_WYG_002-12b>¶
　　　苦雨¶
半春常值雨人嘆久難禁橋斷溪仍漲秧寒水更深老¶
天因底漏無日不重隂兀坐慿誰訴愁多只自吟¶
　　　劉躔甫七十(四月初四日/)¶
早歲耽詩學樂軒如今霜鬢作吟仙回思同舍二三子¶
幾見生朝七十筵竺嶺佛來争四日崆峒人在更千年¶
稱觴豈必纒頭錦醉舞何妨共醵錢¶
　　　别吳帥恕齋¶
<pb:KR4d0370_WYG_002-13a>¶
學問功深道得民但曾補處譽俱新來爲閩嶺詩書帥¶
歸作甘泉侍從臣政劇不辭身自苦施多却似郡非貧¶
前賢好事推行徧玉帳如今有幾人¶
獵獵江濱萬綵旗戀恩非止送公時賢如司馬家求像¶
教比文翁學有祠半月趣行三被㫖殘年惜别兩攢睂¶
東南民力閩尤困到日論思首及之¶
七聚人人苦戀行吾鄉一事更關情郡貧已極民縣罄¶
歲計秖於寺取盈官要板曹寛未許閩無保障害非輕¶
<pb:KR4d0370_WYG_002-13b>¶
扶持有意公還去條約春初恰講明(今春恕齋方爲諸/邑不濟權管區處)¶
公來植纛我扶犂苦憶京塵判袂時墀下一回樵服謁¶
溪干幾度錦箋貽去思定有愛棠集戀别空吟折栁詩¶
梅子正黃晴又雨風檣語燕夢追隨¶
　　　送徐倉用後村韻¶
君王玉節選非輕逺部何如鄉部榮得志可酬公學問¶
用人如此世清明名猶高似南州士性本剛於東海生¶
振廪豈應煩此老論思便合向西清¶
<pb:KR4d0370_WYG_002-14a>¶
鯤橫學海孰知修萬巻胷中古索丘滂喜澄清真有志¶
籍違禮法亦如讎發棠事亟聊行錦活國忠存待借籌¶
聖要直臣流俗憚㑹須覽鏡說韓休¶
　　　再用仙字韻答劉躔甫(劉生日/醵飲)¶
柴車本不羡華軒吟苦何妨浪號仙扶老底須九節杖¶
歡呼還費一金筵正聞僧去坐長夏那得君來論大年¶
㑹面苦難辰去速栁綿飛盡見荷錢¶
　　　題建安曹兄深居小藁¶
<pb:KR4d0370_WYG_002-14b>¶
得君詩一巻自命曰深居苦愛驚人句多慙寄我書¶
絶知吟可老更問法何如叟已忘言久離鈎正待魚¶
　　　二¶
伊昔君居里宗師有大賢字嘗疑吕啞詩怕爲揚顛堪¶
恨梁頽久祗餘棹曲傳(九曲/棹歌)要令吟律細但學紫陽仙¶
　　　題陳兄始鳴集¶
集編名甚雅之子信吟徒不是綦聞籟應如惠㨿梧但¶
令鳴中律何用句成圖蠅蚓嗤時輩能聯石鼎無¶
<pb:KR4d0370_WYG_002-15a>¶
　　　苦雨¶
一春苦淋漓既晴差自喜四郊遽如壑晴日共能幾人¶
言山雨驟每㸃大如指新秧過半空農泣向妻子今年¶
種如金典質到衣被忍饑事犂鋤豈料今乃爾一飽强¶
營營天公難指擬先淫後必涸我慮非止此可奈漫空¶
雲如墨來未已長宵欹枕聽攬衣四五起滴碎愁人心¶
不滴愁人耳¶
　　　太平蓮者草花也本如藤蔓好事者結竹而植¶
<pb:KR4d0370_WYG_002-15b>¶
　　　　之其花大如當三錢四圍先綻中有一蕚如¶
　　　　初出水蓮最後方拆想以此得名一花可十¶
　　　　許日鄰人饋以一盆亦自可愛推其所以名¶
　　　　者戲述一首¶
柔條細葉緑層層盤結何工豈易然繞竹似藤渾似草¶
開花如菊却名蓮知渠耐看令人喜入我新吟與世傳¶
性分本同無細大休誇太乙葉爲船¶
　　　記事(四月卄/八日)¶
<pb:KR4d0370_WYG_002-16a>¶
清曉奴傳事異常白浮碧瓦徧銀床正愁炎夏多淫雨¶
那更陽秋記隕霜我爲太和思保合誰知小雅賦憂傷¶
中朝定有更生疏野老空添雪鬢長¶
　　　送三文書院陳上舍入京¶
翁季能賢有月評頻年相與愧深情三文書舍新求友¶
六館英流喜得兄秋賦屢曾飛禰墨夜寒未肯捨韓檠¶
殷勤拭目看雙鳯同向龍飛榜䇿名¶
　　　三文主席劉兄翼運相别¶
<pb:KR4d0370_WYG_002-16b>¶
百尺劉牆未易窺筆無盡思信瑰奇早聞大字書氈墨¶
肯爲三文坐虎皮注脚根株談未了狀頭名第久相期¶
錦衣歸後如相訪却要重論芣苢詩¶
　　　閒居¶
已喜塵縁斷雖然未盡閒筆因求字秃燭爲檢書慳可¶
愧家牢落難辭客徃還苦須窮壁觀除却住雲間¶
　　　六月卄九早題¶
　　　　(夜來頗凉與月仲弟飲散再/欲一酌以薑醯蘿葡薦之)¶
<pb:KR4d0370_WYG_002-17a>¶
時難禁酷暑晚喜動凉颸已飲阿連去仍招歡伯來数¶
根煮蘆服一酌熱茅柴睡到窗明足摩挲醉眼開¶
　　　謝石塘小孤山惠酒¶
好友憐余渴飲溪醲香每月入緘題分無内庫黃封賜¶
似有孤山赤幇支把盞慚非漿瑪瑙傾瓶尤勝碧玻瓈¶
三升美醖何須戀績也當年可煞癡¶
　　　梯飈惠酒且有和篇用韻爲謝¶
襆被當年去省房村沽空憶御流香花城不靳分新¶
<pb:KR4d0370_WYG_002-17b>¶
釀應笑三升戀帝鄉¶
入斝渾如琥珀紅誰家釀法似渠工爲憐漁父鳴鞭送¶
儘有醒人羡醉翁¶
　　　贈僧宗仁回江西¶
少别溪干去于今識者稀腰包畱一鉢頂相稱三衣未¶
得逢漁住還如化鶴歸馬駒江上有著意訪禪機¶
　　　題臨清堂¶
一派清流繞屋長隂陰古木隔脩牆枯梅照水橫疎影¶
<pb:KR4d0370_WYG_002-18a>¶
新竹摇風送細香諸老舊游如洛社百年陳迹有溪堂¶
扁題祖筆真奇絶竚立沈吟兩鬢霜¶
　　　題林桂芳洲集(丁夘五月十日/陳左秋轉求)¶
知子吟情美工於學選詩音惟追正始派不入旁支謝¶
句人難夢鍾評世有誰匆匆酬雅意勘辨待他時¶
　　　和後村三絶句¶
求齊若拙瑟徒工已謝孫劉不作公抛却巢由思稷契¶
許身却笑杜陵翁¶
<pb:KR4d0370_WYG_002-18b>¶
談𤣥要似蜜中邊末學紛紛紙上傳撃竹捲簾如未㑹¶
要無疑去待驢年¶
衰翁分已絶塵縁自和新詩醉撃轅不是燈燈相照者¶
箇中消息也難言¶
　　　再和¶
藝業雖多蛻不工差頭分付是天公之乎者也成何事¶
却是天公誤此翁¶
白髪攢眉住道邊錢荒糴貴怕人傳溪干早稻垂頭久¶
<pb:KR4d0370_WYG_002-19a>¶
次第今年似有年¶
少小田家有熟縁自騎牛背賦犂轅閒思耒耜經髙古¶
朗誦龜䝉数百言¶
　　　朔齋惠龍焙新茗用鐵壁堂韻賦謝一首¶
天公時放火前芽勝似優曇一度花修貢蹔煩鐵壁老¶
多情分到玉川家帝疇使事催班近僕守詩窮任鬢華¶
八椀能令風兩腋底須飱菊飯胡麻¶
　　　六月頻雨¶
<pb:KR4d0370_WYG_002-19b>¶
雨患先淫後必慳春來数月爲睂攅如今早稻黃幾徧¶
却怕收時雨未乾¶
春雨傷多衆慮深那知六月似梅霖天公事事俱難凖¶
掃盡閒愁信意吟¶
　　　又一首(講堂/前作)¶
半空如墨半空明亂洒斜飄却又晴細栁牆邊飛拂拂¶
隨風不住帶蟬鳴¶
　　　三文祠堂七月二日禮成作¶
<pb:KR4d0370_WYG_002-20a>¶
九龍山外築祠宫崇祀三師敬則同此禮獨行秋逺日¶
身曾逮事樂軒翁¶
明星落處是溪邊回首如今四十年清曉深衣來㑹拜¶
人無少長識師傳(樂軒沒於子晦宅中正在小/橋之側明星事見先師傳)¶
在三之義父師均往事追懷等念親當日西軒同社友¶
相看白髪只三人(是日㑹拜獨余與/月仲弟嗣功林丞)¶
卜築雖殫歲月勤事於州縣不相聞祠田更擬圖升斗¶
要與春秋祭二分¶
<pb:KR4d0370_WYG_002-20b>¶
　　　别莆陽郡齋張文學歸建安用後村韻¶
君住壺山㕘請徧樗翁却似嶺松孤學如禪派求潙仰¶
師比醫宗要扁俞到此幾嘗名譜茘歸歟獨憶故家鱸¶
我慙九曲身遥領空誦仙經説黍珠¶
　　　再和自賦¶
意散久知流不競交窮甘與月同孤酣歌斫地慿誰聽¶
心事箋天恐未俞何必紅雲班立鵠只愁赤壁網無鱸¶
身名自要分輕重人世多慙彈雀珠¶
<pb:KR4d0370_WYG_002-21a>¶
　　　後村先生再寄新出名茘賦謝一首¶
逺使殷勤訪草堂見書已似飽瓊漿曾叨獨樂園中賜¶
猶寄端明譜外香珍重朱籃分五品衰殘白髪喜初嘗¶
燈前把玩如珠顆強忍饞涎且庋藏¶
　　　清古源以隆茂宗畫華池佛求䟦¶
畫如禪有派此派自公麟試我銀絲髪幻渠金色身淡¶
無脂粉氣清與雪霜鄰具眼須珍惜休將示俗人¶
　　　七月十五日作¶
<pb:KR4d0370_WYG_002-21b>¶
　　　　(早禾已熟連日風猛頗以田間爲憂/朝來得雨雖小而風止矣喜而賦之)¶
連日秪愁穗落空松飄竹斷似飛蓬喜看密密漫天雨¶
止得蕭蕭捲地風儉歲久難禁貴糴早秋今幸有全功¶
田家更仰冬收好倚柱攢眉祝化工¶
　¶
　¶
　¶
　竹溪鬳齋十一藁續集巻二¶

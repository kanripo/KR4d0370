# -*- mode: mandoku-view; -*-
#+TITLE: 竹溪鬳齋十一藁續集
#+DATE: 2015-08-25 00:06:25.679230
#+PROPERTY: ID KR4d0370
#+PROPERTY: BASEEDITION WYG    
#+PROPERTY: JUAN 卷一
<pb:KR4d0370_WYG_001-1a>¶
欽定四庫全書¶
　竹溪鬳齋十一藁續集巻一¶
　　　　　　　　　　　　宋　林希逸　撰¶
　　古律詩¶
　　　和後村憶昔二首¶
應世只愁一著差少曽苦學鬢今華愛牛因見無傷也¶
喻馬還非俱是耶工苦從人夸腹藁發明自我看心花¶
蠅頭蝸角人間事回首驚㸔似亂麻¶
<pb:KR4d0370_WYG_001-1b>¶
白雲深處卧元英莫問卿君與我卿説向老禪成寐語¶
誤他壯士爲虛名鏤脂須信文徒巧隔膜只愁性未明¶
空忍饑窮吟樂府也疑太祝似心盲¶
　　　和後村口占一首¶
老去田翁多狎友年來觀主換新銜縁溪竹杖時行散¶
面壁蒲團漸放參休夢筆花尋硯滴但看貝葉守燈龕¶
清朝越紼將修禮畱滯何妨似史談¶
　　　和後村唐衣二首¶
<pb:KR4d0370_WYG_001-2a>¶
非晉非唐落魄&KR0129;人生行樂不知他可曾癡説飛霞佩¶
那肯吟思疊雪羅帶眼减多癯已甚布毛吹盡意如何¶
溪鄰更有笭箵伴時整蓑衣共緝莎¶
初服能尋恨已遲便如野鹿脱拘維閒因解帶迎風處¶
凍憶穿靴立雪時老守漁蓑隨分樂古多蟬冕歎機危¶
不知窮苦哦詩相破帽從前畧似誰¶
　　　和後村記顔一首¶
精神歸阿堵一㸃定如何問景論蛇跗吹毛笑鳥窠鬢¶
<pb:KR4d0370_WYG_001-2b>¶
知誰甚似音比舊尤訛但擁維摩几時時閲貝多¶
　　　和後村漫興一首¶
儒冠能誤甫休憶早充賓既得林間趣甘爲局外人法¶
書喜皇象古畫愛公麟屢典衣償直因癡不恨貧¶
　　　行田間見新秧作(丙寅三月初九日/)¶
新秧成段見連連風弄輕柔雨後鮮細出水如青縷線¶
平鋪田似綠毛氈國貧民困憂無日身逺心存冀有年¶
試問維魚誰入夢牧童三五澗頭眠¶
<pb:KR4d0370_WYG_001-3a>¶
　　　錦溪謁墳作¶
鞠育恩深愧老身少營甘㫖苦長貧如今有酒空澆酹¶
對此傷心十一春¶
松下殷勤奠獻回山房四望小徘徊常年不似今年晚¶
待得花時過盡來¶
　　　資福嶺菴前作(嶺内有神祠舊時課/社十日一集其間)¶
嶺路松陰好歸鞭為小停苔封石面紫藤絡樹身青菴¶
古無人住蟬多過客聽少時文㑹處近裏有祠庭¶
<pb:KR4d0370_WYG_001-3b>¶
　　　和莆田陳宰篠塘庵韻(賢有十/不去)¶
竹根牆下一燈龕舊事傷心未易談十頌尚畱禪髓在¶
諸方應作話頭參高情冩入陽春調逺望吟思落日酣¶
魔種紛紛堪可笑得君㸃破料知慙¶
　　　崇安忌日(丙寅四月/)¶
生死涂分久追懷謾自傷憐渠眉舊白歎我髪今黃聚¶
散萍來去悲歡夢短長縱能排遣盡此日亦難忘¶
　　　踰月苦旱忽得邑宰喜雨詩用韻二首(丙寅四月/十二日)¶
<pb:KR4d0370_WYG_001-4a>¶
連日非無数㸃飛濱溪底見響舂機甘霖君已吟成巻¶
炎赫吾方汗濕衣雷邑未能均澤施龍君可要逐方祈¶
箋天更仗伊誰力外史臣慙似螘微¶
布穀催耕歎雨乾諸賢歡詠我辛酸瓢分不到田猶涸¶
琴化雖均天作難底要歲遺三九食但爲民幾一分寛¶
未縣龍骨魚無夢那得新租上送官¶
　　　和蕭教韻¶
聲華六館壓羣雄獨坐臯比信國工弟子三千徒共¶
<pb:KR4d0370_WYG_001-4b>¶
喜法筵第一義尤公我開薦口慙如愈守自知名盍敬¶
融料得芹香畱不住㑹須班入大明宫¶
　　　四月二十日得雨方足聞城間一禱即應沾渥¶
　　　　久矣此餘波所及也再用前韻一首寄呈恕¶
　　　　齋¶
晴雲巻盡雨雲飛多謝元工已轉機懇切敷陳緑封事¶
殷勤持送紫霞衣十連如佛仁均施一念於民福可祈¶
秧馬既閒青徧野摇摇争弄晚風微¶
<pb:KR4d0370_WYG_001-5a>¶
　　　和一隱堂(義江陳/吏部)¶
少陵那肯縛微官謾結陶廬雜市闤五客昻藏圖素壁¶
一翁偃蹇對青山我因月憶人千里公比雲居僧半間¶
老去得閒應浪喜何如未老已先閒(堂中畫鶴/鷗五禽)¶
　　　賀後村得第七孫¶
恰喜長房兒納婦蘭堦又報送麒麟一䕫四海名千載¶
三鳯諸孫見七人新綴錦綳饒獻笑賸畱寶硯要分珍¶
太翁從此應投鑷却許貂金映鬢銀¶
<pb:KR4d0370_WYG_001-5b>¶
　　　既旱得雨連日不小住¶
旱餘得雨又傷多塵世因饑百種魔便使有方能辟穀¶
我雖獨樂奈人何¶
喜雨還憂雨過多人生可煞是多魔事難恰好天誰問¶
天本無心可奈何¶
　　　再和後村得孫韻¶
含飴方樂燕嘉賓畫果犀錢勝擘麟老鳯逓看雛鳯好¶
猶龍行見共龍人孫誇奇骨磽如玉翁喜龎眉從以珍¶
<pb:KR4d0370_WYG_001-6a>¶
産有萬金誰敵此他山何羡器車銀¶
　　　送用和劉推官入京班改¶
幕畫如兄有異才嶺南聲價動諸臺登龍尾道呼班去¶
爲鰐魚州守印來定有賞音相料理何妨進巻小徘徊¶
遥知得意行吟處傍桞堤看菡蓞開¶
　　　山丹已盛¶
夏半葵橊亦頓空臨池還未見芙蓉花神也念翁岑¶
寂數本山丹著意紅¶
<pb:KR4d0370_WYG_001-6b>¶
　　　小盆新種水芝方有生意¶
買石殷勤種水芝主人欲速訝渠遲朝來喜見芽如粟¶
㸃㸃青青上下枝¶
　　　行楮¶
救楮爲謀意甚忠人間豈不願流通未論子母權輕重¶
無奈官民價異同(州縣入納只用時/價紐中半之数)産計高低藏自可¶
用難節縮出何窮秤提須信無奇䇿賤則因多少則穹¶
　　　和吳帥古靈祠堂韻¶
<pb:KR4d0370_WYG_001-7a>¶
學問功深筆硯靈南來題詠徧吾閩詩書禮樂宗元帥¶
爼豆衣冠友昔人顔色如存滿梁月襟懷長想浴沂春¶
新成翬革添吟句傳入圖經字字珍¶
　　　用珍字韻謝吳帥分惠乃弟山泉所寄廬山新¶
　　　　茗一首¶
五老峰前草自靈若為封褁入南閩錦嚢有句知難弟¶
玉帳多情寄野人雲脚似浮廬瀑雪水痕堪鬬建溪春¶
龍團拜賜前身夢得此烹嘗勝食珍¶
<pb:KR4d0370_WYG_001-7b>¶
　　　題郭進士所進萬世寶鼎鑒¶
學苦功深老更癯儲闈一念許渠渠掄才合作金閨彦¶
忠國無踰寶鼎書未見龍圖攜處士但聞狗監薦相如¶
明時主相求賢急指日香名入詔除¶
　　　謝劉正奏惠文戱效昌黎體仍用送賈浪仙韻¶
　　　　一首¶
可人忽及門瑩骨清照膽銜袖子何謙拜手吾豈敢于¶
嗟泥尚蟠有興月可攬何居欲困衡迺爾蹈坎&KR0034;萬言¶
<pb:KR4d0370_WYG_001-8a>¶
蛹吐絲一第髭摘頷攀天桂非高佳境蔗方噉但思俗¶
茫茫頗怪雲黯黯顧我方阨窮相看合悽&KR0228;藿食恣酣¶
饕大羮鄙漓澹甘守竹笭箵疇憶蓋菡蓞孤熊輩狸狌¶
芳卉雜葭菼躪藉衆靡憐訪求情易感玉肆混琳珉珍¶
筵侣菹歜豈伊厭葱珩雅欲共藜糁見睍失瀌瀌聞雷¶
嗟坎坎儷箋價編瓊璆藁憤削槧新知乍激昻老我長¶
顑頷惟應旌翹翹曾是御憯憯期君騏驥驤眇彼蜉蝣¶
撼層青冨脩程墳索且𤣥覽¶
<pb:KR4d0370_WYG_001-8b>¶
　　　和後村二首¶
瓊筵追補慶樗菴壽宿熒熒耀斗南詩勝盧仝酬馬異¶
客無李四與張三(深村酒小溪魚李/四張三來便畱)顔紅鬢白國元老¶
眼赤腰黃世美談索和多慙供狗尾公如大楚僕毛聃¶
　　　其二¶
但喜僧歌不壞菴可曽佞佛學和南溪深却有鸝千百¶
城逺何妨家兩三詩未能工多纇句書無高論搃常談¶
身窮久欲逃名姓任把秦儋作史耼¶
<pb:KR4d0370_WYG_001-9a>¶
　　　耳鳴戲作¶
底事虛聰裏長聞風雨聲史嘗云蟻鬬醫却比蟬鳴老¶
縱聾何惜愁因聒易生道書疑太誕如磬是丹成(丹書/云第)¶
(三轉則耳中常有/笙磬鳯凰之聲)¶
　　　六月二十四日雨後苦熱作¶
今年一旱熱良苦既雨纔晴熱如故桔槔蹔閒稍解憂¶
赤日當空蒸濕土晚田切切更望霖早禾已失十四五¶
溪泉漸涸衆撮眉老我垂頭汗如雨有身有患信可憐¶
<pb:KR4d0370_WYG_001-9b>¶
亦既憂農還畏暑¶
　　　樂軒逺日之祀巖尹方兄賦以七言用韻一首¶
事師如父理云然到底難忘講席前身在必憂惟忌日¶
義存雖死似生年親祠執奠疑容見淺學孤恩枕膝傳¶
長愧後生香一瓣玉樓十二抵三千¶
　　　得大慧頂相有親筆賛(贊中有呼聚/又喝散之語)¶
見師畫像如師活聚散如何呼又喝似與不似吾不¶
知却是夢中青直裰¶
<pb:KR4d0370_WYG_001-10a>¶
　　　四睡戲題¶
多少醒人作寐語異形同趣誰知汝四頭十足相枕眠¶
寒山拾得豐干虎(其像三人交/頭枕虎而睡)¶
　　　詠松石(松化/爲石)¶
生生化化果何如物類雖殊氣不殊疎密尚畱松脈理¶
嵁巗却是石肌膚今身肯羡陳三品往事堪羞秦大夫¶
斸藥仙翁何處問雲根還似樹根無¶
　　　和柯山玉上人三首¶
<pb:KR4d0370_WYG_001-10b>¶
身如孤鶴萬縁空吟得交情底許濃我老學禪無長進¶
相逢却講少陵宗¶
聞説高人意已消非坡誰解識參寥何年共賦浮花雪¶
一棹清溪兩岸苕(坡詩溪上苕/花似浮雪)¶
贊盡俱佳見似親殷勤逺寄證前因雖然説我夢中夢¶
却要知渠身外身(知某曾夢大慧似/慧自賛頂相見寄)¶
　　　賀後村生日慶八十¶
星履班頭跨錦韉乞身玉座賦歸田當行兩制文章老¶
<pb:KR4d0370_WYG_001-11a>¶
來處三壺功行仙生比萊公過半月占求尚父恰今年¶
先皇法從新皇憶須落前銜拜榻前(七月二十九日生/冦公七月十四日)¶
(生/)¶
宸奎輝映畫堂深瑞旦華筵酒滿斟三鳯七雛樽捧玉¶
雙魚九銙帶橫金未須人詫耆英㑹更看公求耄老箴¶
却此趙州行脚後百三十歳主禪林¶
　　　戲效劉苕溪十二辰歌¶
華門䑕憂多唧唧我貧不厭𤓰牛窄癡人虎視欲眈眈¶
<pb:KR4d0370_WYG_001-11b>¶
我寧老守兔園册莫愁龍具苦酸寒等爲蛇跗祗瞬息¶
試問藍関馬不前何似金華羊可叱嬌羞已笑沭猴冠¶
卑棲那更争鷄食掉頭一任犬狺狺掩耳莫聽猪嚄嚄¶
　　　晚日既入紅雲滿空以東西言之此間去日入¶
　　　　處幾千萬里日既到海而其光上射於天如在¶
　　　　頭上非天高地小四面海濶安得如是因以¶
　　　　紀之¶
幾譯天西到海東日沈猶射半空紅吟思益信人間小¶
<pb:KR4d0370_WYG_001-12a>¶
海濶天高地水中¶
天高地小水茫茫取喻只如雞子黃西日既沈光倒射¶
天中還是水中光¶
　　　袁命士¶
言多奇中邑人誇得妙無過六十花術學要須來處好¶
馳聲貞觀是渠家¶
　　　題趙工部柞山堂(以半山五願木爲柞/自名其堂求余書扁)¶
太白前身錦繡腸字書捜盡入篇章作歸田賦辭蘭省¶
<pb:KR4d0370_WYG_001-12b>¶
取半山詩扁草堂自擬百圍莊散木不誇五柞漢長楊¶
却愁金殿催班去風舞槐龍影正凉¶
　　　和韉字謝後村和篇¶
狨鞍更合破花韉(親王而下鞍上/綉花隨品支破)揮手歸尋種玉田琢¶
句工如賈島佛引杯豪似翰林仙作蠅頭字無虛日辭¶
豹尾班不待年活底壽星公即是輕安尤勝者希前¶
九袠筵開喜更深金杯從客十分斟新詞歲歲歌縣矢¶
回啓人人得碎金短韻豈堪勾白句初心却似欠韓箴¶
<pb:KR4d0370_WYG_001-13a>¶
如公搃是書融化椰腹多於漢學林¶
　　　再和前韻謝後村惠生日詞¶
野客相過坐馬韀論談大半是農田生慙弧矢爲男子¶
老脱簮裳似散仙錦巻新詞歌永日茅簷小酌勝常年¶
癡因好佛䝉嗤誚更敢誇張靈運前¶
老去劬勞念轉深一樽聊爾可曾斟中年爲拙辭宫錦¶
晚歲雖貧笑汞金破被與兒眠似鐵敗氊畱客坐如箴¶
(箴與/針同)多情曲意加題品錯比唐溪與晉林¶
<pb:KR4d0370_WYG_001-13b>¶
　　　三和韉字二首寄後村¶
誰道林花不是韉山如奔馬下平田哦詩不記身投老¶
對酒猶狂興欲仙勾漏丹砂尋舊令雲安麴米問長年¶
如翁一事尤癡絶醉却逃禪綉佛前¶
勝敗如碁閲世深夏商猶爾况戈斟癡人倚柱思全璧¶
達士揮鋤不顧金頴自忉㦬宜愈傳酒何殃咎要皮箴¶
過從怕聽閒言説聞早移家避入林¶
　　　偶題¶
<pb:KR4d0370_WYG_001-14a>¶
溪南溪北鳥相呼聽雨看雲足自娛不羡筆書黃紙尾¶
但吟詩撚白髭鬚身謀只合交猿鶴眼見渾如擲雉盧¶
堪笑少陵高自比到頭老大始知愚¶
　　　再和柞山腸字一首¶
縣知書巻飽撑腸一倡殷勤十和章茅捲三重憐杜屋¶
株高八九羡韓堂利名誰信為韁鎻聖知人猶比桁楊¶
萬事不如祗浩飲葡萄切莫換西凉¶
　　　溪居古榕甚佳未嘗有所賦得柞山詩巻借奇¶
<pb:KR4d0370_WYG_001-14b>¶
　　　　字韻戲成一首¶
古樹婆娑誰手種有藤纒絡似髯垂但看窗草求溪意¶
自覺庭楸欠愈詩才拙豈能酬郢曲心降但合靡齊旗¶
吟渠却羨公家柞短韻長篇句句奇¶
　　　春谷惠示榕橋精舍二十四詩借首篇韻賦一¶
　　　　首¶
春谷因榕費苦吟爲憐夾道緑隂隂身藏巖澗風霜老¶
名入圖經嵗月深北客未知題詠少南州莫向字書尋¶
<pb:KR4d0370_WYG_001-15a>¶
鶯啼庭葉曾畱句獨有河東栁賞音¶
　　　題僧雪岑詩¶
本自無鬚學撚鬚此於止觀事何如詩家格怕無僧字¶
聖處吟須讀佛書得趣藕花山下去逃名枯木衆中居¶
早梅詠得師誰是見鄭都官却問渠¶
　　　題范月溪欵乃集¶
欵乃溪干入聽時忽傳新集到柴扉自慚我老眠雲慣¶
遥羡君吟弄月歸正始餘音何寂寞四靈苦思儘光輝¶
<pb:KR4d0370_WYG_001-15b>¶
當行家数今誰是消得渠儂論錦機¶
　　　送徐諮議縂管¶
美矣軍諮議元戎喜借畱吟多磨盾鼻心久折刀頭梅¶
日相求去花時寄别愁天風題石處從此夢同游¶
括要翁精訓君於翁又賢吟工如射巧藁富已刋傳資¶
格宜分竹功名早著鞭從軍詩更好因鴈寄溪邊¶
　　　郡圃小山大資可齋先生所作也石久散而池¶
　　　　亦荒恕齋來公補處疊之浚之訪求舊記重¶
<pb:KR4d0370_WYG_001-16a>¶
　　　　刋之仍續畱題之句以寄可翁翁又和之以¶
　　　　某同出可齋之門不鄙賜示借韻爲謝¶
湖嵌散盡重堆疊池碧堙多旋斸開舊記幸存新入石¶
勝游端待可人來¶
舊畱岸栁千株老新種池荷一度開此是可翁題詠處¶
元戎領客喜同來¶
石好歲深歐記在雨多雲為段遊開同門一士頭如雪¶
許待龍圖老子來(時方苦雨恕齋一禱/即晴咸淳丙寅九月)¶
<pb:KR4d0370_WYG_001-16b>¶
　　　吳帥用前韻以别再賦以謝¶
碧油幢下詩書帥吏案如山强撥開領客雍容游郡圃¶
栁間松下步行來¶
主人愛客情何厚盡日移樽逐處開古栢寒梅俱問訊¶
追思猶説海棠來¶
清晨玉帳方違拜一葉江干艤未開多愧元戎懷舊雨¶
殷勤惜别袖詩來¶
村居僻甚城闉逺避俗柴門久不開忽漫出山歸自喜¶
<pb:KR4d0370_WYG_001-17a>¶
龎翁還謁恕翁來¶
　　　題天風海濤¶
亭後千尋屴崱峰亭前萬里見晴空山藏落照生新月¶
海漲輕濤帶晚風世事浮雲變今古客游鑱石徧西東¶
近簷澑雨霜皮栢却是渠曾識晦翁¶
　　　題梁祕閣玉堂何似亭¶
放眼久知亭外景連朝苦恨雨昏昏紅飄落桂渾如雪¶
青失平林搃是雲與世相忘眞有道休官曾不待移文¶
<pb:KR4d0370_WYG_001-17b>¶
玉堂天上空回首白髪追尋我愧君¶
　　　喜新晴和前韻(梁丈三徑/堂中作)¶
清曉秋聲枕上聞倚欄頓覺失眵昏潮分新水添池水¶
山放晴雲換雨雲翠洗方壺如著色稻摇平野自成文¶
荷枯菊少梅全未風葉蕭蕭對竹君¶
　　　題張尚書畫册四首¶
　　　　松間睡道士¶
高枕松間石如儂未易知世情祗益睡不是學希夷¶
<pb:KR4d0370_WYG_001-18a>¶
　　　　犬¶
辭家何處附書歸縱獵何年投絏去斯入咸陽機洛陽¶
料知黃耳嗤渠誤¶
　　　　牡丹¶
生意草亦佳可但蓮菊好富貴本何心莫以色見我¶
　　　　雀¶
勘破鵬鳩事人間百念消茂先老自誤不記賦鷦鷯¶
　　　菊菴相道人求贈¶
<pb:KR4d0370_WYG_001-18b>¶
抛汝菴中菊尋他楦上麟休將窮達事來語菊邊人¶
　　　送建寧倅林太博用後村韻二首¶
清班早見揚休立自詭俄爲九仭翔教雨久霑儒館下¶
屏星還照建溪傍助行好事趨鈴閤課了康功向玉堂¶
禹錫文章終得力吾儕觕細要更嘗¶
家年愛友相期久注目雲霄看鳯翔半刺暫煩書紙尾¶
一翁分守繋籬傍多攜客上丹青閣易事賢居夷白堂¶
更喜宦游逢樂地戸無貴糴稻新嘗¶
<pb:KR4d0370_WYG_001-19a>¶
　　　寄題趙武子鶴泉¶
可人何事著斯名知傍清泉築小亭遥想倚風看鶴鶴¶
更須和月掬泠泠君於醉後流應潄渠若來時舞不停¶
莫謾濯纓歌此水㑹當沖翼上青冥¶
　　　别林伯常國博¶
解印南來久卸鞍未甘遮日向長安洪都别駕何廉取¶
齋殿除書果趣還再入美傳喧輦下多情逺别到溪干¶
才名藉甚如君少此去應須立要班¶
<pb:KR4d0370_WYG_001-19b>¶
歳晚交親久寂寥明時賸喜入旌招玉融名邑雖多士¶
槖從無人已四朝我分長閒守龍具君宜聞健侍雞翹¶
從今出處分岐路對月相思夢愈遥¶
　　　偶題¶
清曉焚香罷書窗只自娛時爲五禽戲閒看六牛圖遯¶
世元無悶衰年不厭癯圍棊三稚子夜夜笑翁輸¶
　　　題國清林氏海山精舍(取樂天海山不/是吾歸處為名)¶
白醉吟翁頗似癡當仁一見却無疑但尋來處知歸處¶
<pb:KR4d0370_WYG_001-20a>¶
莫把迷時待悟時風過更看雲不盡潮生長與月相隨¶
海山此趣誰能㑹也是禪關也是詩¶
　　　丙寅再至水南吳景朔家¶
舊游人物轉頭空此地重來恨不窮聞笛久懷中散氏¶
對床僅有小蘇公門前旋闢園池好壁上芳題子姪同¶
尤喜芝蘭書種茂迎門歡笑挹溪翁(景朔男子謙姪定/子皆請舉諸孫亦)¶
(好/學)¶
　　　和後村問訊水南失約二首¶
<pb:KR4d0370_WYG_001-20b>¶
憶昔從容陪燕几别來岑寂守漁蓑論談苦羡江河决¶
離索深慙歳月磨覿面難逢善知識鈍根空比老禪和¶
當時言語何曾㑹路滑山高敢再過¶
學荒久欠親談麈居僻誰同理釣蓑砂欲作糜那解飽¶
塼難成鏡只空磨出乘雪興思安道歸逐風吟笑志和¶
賴有先生前約在掃門直候愈軒過¶
　　　題劉某詩集¶
鄰居前此未相聞到手新編喜得君一事更令人動念¶
<pb:KR4d0370_WYG_001-21a>¶
曾吟詩謁網山墳(集中有謁網/山墳兩絶句)¶
　　　夜坐偶成¶
涉世纔深誤轉深鬢毛贏得雪霜侵人多癡到未來刼¶
禪要空無見在心晝暖枕書高鼾睡夜長樽酒縱狂吟¶
花開花落春何意潮去潮來古即今¶
　　　書窗即事¶
此心無著自超然麄糲隨宜醉即眠喜讀佛書非佞佛¶
賦游仙曲豈求仙涪翁語忌隨人後康節圖看到畫前¶
<pb:KR4d0370_WYG_001-21b>¶
老盡蓬窗聊爾耳何曾敢道慕諸賢¶
　¶
　¶
　¶
　¶
　¶
　¶
　竹溪鬳齋十一藁續集巻一¶
